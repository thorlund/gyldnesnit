\resume{
Det er den generelle opfattelse at det gyldne snit er specielt æstetisk
tiltalende og det derfor er at finde i mange kunstmalerier. Litteraturen
på området kan ikke entydigt bekræfte denne påstand.  Selvom der findes
metoder fra billedbehandling til systematisk analyse af billeders
komposition, er disse endnu ikke blevet taget i brug for at undersøge
hypotesen om det gyldne snit. Der er derfor et reelt grundlag for at
kombinere disse metoder med det formål at kunne afgøre om et givet
billede er komponeret efter det gyldne snit. Den hidtil største
undersøgelse talte 565 malerier. Vi vil gerne undersøge 18.000 malerier.

Vi har udviklet et program som kan trække sammenhængende regioner i
nærheden af det gyldne snit ud af en digital gengivelse af et maleri. De
sammenhængende regioner tages derefter ud og vurderes efter nogle simple
kriterier for at afgøre om de ligger i det gyldne snit. Fra analysen kan
vi få at vide hvor mange regioner vi har fundet, hvor mange der
er sorteret fra og hvor mange der ligger i det gyldne snit. En
automatisering af denne analyse skal sættes sammen med en database der
gemmer resultaterne i en database, så vi kan lave videre analyse på
denne data. Programmet kan analysere andre snit i billedet end blot det
gyldne snit, hvilket giver mulighed for sammenligning af forskellige
snit. Programmet tager højde for at vi i vores analyse kan skelne
resultater fra to forskellige snit fra hinanden, med specielt henblik på
forskellen mellem det gyldne snit og et snit ved en tredjedel.
}

\input{afsnit/indledning/diff.tex}

% vim: set tw=72 spell spelllang=da:
