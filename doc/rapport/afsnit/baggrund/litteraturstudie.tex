{
Som allerede nævnt, kendte de gamle grækere til tallet $\varphi$ som
Euklid kaldte for \emph{the division in extreme and mean ratios},
forkortet DEMR. Luca Pacioli udgiver i 1509 bogen \emph{De divina
proportione} som beskriver samme fænomen omtalt som ``den guddommelige
propertion''. Udtrykket ``det gyldne snit'' kan spores tilbage til
tysken Martin Ohm, der første gang betegner Euklids DEMR som \emph{der
Goldener Schnitt} i hans bog \emph{Die reine Elementar-Mathematik} fra
1835\cite{Markowsky1992}. Det gyldne snit er nu blevet den foretrukne
betegnelse.

Nu bliver det påstået fra flere kilder, at det gyldne snit bruges i
malerier, arkitektur og musik, da dette forhold har specielt tiltalende
æstetiske
egenskaber\cite{GoldenNumber}\cite{RatioArt}\cite{Putz1995}\cite{Stakhov2006490}\cite{Boussora2004}.
Især \cite{GoldenNumber} er særlig ivrig og finder det gyldne snit i alt
lige fra cigaretpakker til skallen fra en nautil. Netop nautilskallen
bliver meget ofte brugt som argument for at det gyldne snit findes i
naturen i form af en gylden spiral lignende den fra figur
\ref{fibonacci_spiral}. Hvis man rent faktisk måler efter
viser det sig at dette ikke er tilfældet. Som argumenteret i
\cite{Sharp2002} er spiralen i nautilskallen rigtigt nok logaritmisk,
men ikke med en faktor $c$ som ville gøre den til en gylden spiral.

Det græske tempel Parthenon spiller også en central rolle i rygterne om
det gyldne snit. Billeder af templet bliver tit vist med et rektangel
tegnet over. Der florerer forskellige udgaver af disse billeder, hvor
der åbenbart ikke tages højde for at dele af templet ikke indgår i
rektanglet. George Markowsky gør i \cite{Markowsky1992} op med mange af
disse vrangforestillinger. Påstande om at Keopspyramiden skulle være
bygget efter det gyldne snit, som angivet i \cite{Stakhov2006490}, at
nogle af Leonardo da Vincis malerier er malet efter det gyldne snit og
at det gyldne rektangel er det mest æstetisk tiltrækkende
format\cite{GoldenNumber}\cite{RatioArt} bliver i hans artikel afvist,
da mange af disse undersøgelser lider under det han kalder \emph{the
Pyramidology Fallacy}. Dette udtrykt henter Markowsky fra
\cite{Gardner1952_2} og beskriver de personer der forsker i
pseudovidenskab såsom pyramidernes arkitektur. Her har forskerne ofte
mange forskellige tal at ``jonglere'' med og kan frit vælge netop dem
der giver det ønskede resultat. En anden forfatter, Roger
Hertz-Fischler, er ligeledes optaget af den specielle værdi det gyldne
snit er blevet givet. Det som Markowsky og Gardner kalder for
\emph{Pyramidology} betegner han som \emph{golden numberism} og han har
fulgt dette fænomens historie tilbage til en enkelt tysk mand ved navn
Adolph Zeising (1810 -- 1876)\cite{Herz-Fischler2005}. Hertz-Fischler hævder at stort
set alle undersøgelser indenfor \emph{golden numberism} kan spores
tilbage til Zeising.

Hypotesen om det gyldne rektangels æstetiske egenskaber bliver også
taget op i \cite{Boselie1984} og \cite{Plug1980}, hvor der ikke kan
konkluderes at det gyldne rektangel skulle have nogen æstetisk
signifikans. En lignende hypotese bliver sat på prøve i
\cite{McManus1995}, hvor det undersøges om et billedes geometriske
komposition har indflydelse på dets æstetiske effekt. I. C. McManus
kunne gennem tre eksperimenter ikke finde noget grundlag for at et
billedes geometriske komposition påvirkede testpersonernes bedømmelse.
Det siges i konklusionen:

\begin{quote}
	\emph{``Together the results of these experiments throw
	considerable doubt upon the hypothesis of the implicit detection
	of latent compositional geometry as a major component of
	aesthetic judgements, at least for relatively unsophisticated
	observers[\dots]''}
\end{quote}

Selvom ovenstående ikke eksplicit nævner det gyldne snit, er der
alligevel en klar relevans til billeder opbygget geometrisk efter det
gyldne snit. 

Der ses dog et klart problem, hvilket Markowsky også nævner, idet det
ikke er defineret hvornår et stykke kunst er konstrueret efter det
gyldne snit. Ej heller er det defineret præcis hvordan man finder det
gyldne snit. Mange billeder kan findes hvor der er tegnet linjer der
angiveligt illustrerer det gyldne snit, men størstedelen, hvis man måler
efter, har ikke de fornødne mål. Endelig findes det gyldne snit gerne
helt arbitrære steder uden nogen som helst identificerbar
fremgangsmåde. Én undersøgelse omhandlende billeders komposition, har
dog lavet statistik på 565 malerier, men kun forholdet mellem lærredets
dimensioner er blevet registreret\cite{Olariu1999}. Denne undersøgelse
kunne ikke konkludere at kunstnere foretrækker det gyldne snit i
lærredet. Det er derfor interessant at forsøge at automatisere søgningen
efter det gyldne snit i malerier og fastsætte klare kriterier for
hvornår et billede kan siges at være konstrueret efter det gyldne snit.
Til denne opgave er det oplagt at udnytte regnekraften fra computeren
hvilket også giver anledning til  at analysere langt større datasæt.

\subsection{Billedbehandling}
Indenfor billedbehandlingsfeltet er begrebet "feature detection" eller
interessante regioner detektion, ikke klart defineret.
Forskellige gerne af billedbehandling definere begrebet indenfor
deres egen gren, som et eksempel kan en interessant region i film
er et punkt, der let kan genkendes.
Dette punkt kan bruges til at skabe 3d modeller af et objekt ud fra 2d billeder.

Menneskets intuitive forståelse af objekter i et billed er svært at
opsætte en datalogisk model efter.
Det utrolig mange forskellige tekniker, som mere eller mindre prøver at
mestre dette.
\cite{218442}\cite{CarsonBelongie02}\cite{PapageorgiouPoggio}

Endnuvidere er menneskers intuitive forståelse af objekter ikke blevet
overført direkte til billedbehandling, der er kun arbejdet på underområder,
såsom ansigter\cite{ViolaJones01} og biler\cite{SchneidermanKanade00}. 



% Kant detektion
%floodfill
%Low Level feature extration
}
% vim: set tw=72 spell spelllang=da:
