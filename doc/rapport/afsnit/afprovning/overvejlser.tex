Udvælgelsen af interessante regioner kunne godt være mere
sofistikeret.  Vi undersøger kun regioner for deres størrelse og masse,
hvilket stadig tillader mange regioner, som egentlig er uinteressante
pga. deres form.  I udvælgelsen af interessante regioner kunne man
derfor kigge på regionens form eller udstrækning, ved at undersøge
dennes massemidtpunkt.  Hvis massen er koncentreret langt væk fra
snittet, er denne region ikke interessant. Vi skal dog passe på, at vi
ikke tager beslutninger, som egentlig vedrører, om regionen er placeret
i snittet. Vi ønsker, i denne udvælgelse af regioner, udelukkende at
bestemme, hvorvidt regionen skal tages op til videre overvejelse, mht.
om den ligger i snittet.

Kun hvis vores søgning efter objekter i billedet bliver mere specifik,
giver det mening at undersøge regionerne nærmere i udvælgelsen af
interessante regioner. Vi kan forestille os en situation, hvor man
udelukkende vil finde ansigter placeret i det gyldne snit. I dette
tilfælde skal vi selvfølgelig ikke sende en region til videre
vurdering, hvis den \emph{ikke} er et ansigt. Vi har dog ikke en sådan
specifik søgning, hvorfor vi kun kan frasortere regioner ud fra
informationen om deres størrelse og masse.


