{
% Image scale
\def\imgscale{0.34}

\textsf{Vi vil i det følgende forklare vores tanker bag en meget simpelt
fremgangsmåde, som har til formål at afgøre, om et billede opfylder det
gyldne snit. For at afgøre dette trækker vi regioner ud af billeder og
vurderer dem efter deres placering, størrelse og form. Afsnit
\ref{section_udtraek} vil forklare, hvordan selve udtrækningen af
regioner foregår, men her antager vi, at vi allerede har trukket
regionerne ud. Vi siger, at et billede opfylder det gyldne snit, hvis en
eller flere interessante regioner kan siges at ligge i snittet.  I det
følgende vil vi se på, hvornår en region ligger i det gyldne snit, samt
hvornår vi har med en interessant region at gøre.
}

\subsection{Regionens placering}
Når vi har trukket regioner ud af et billede og vil afgøre, om de ligger
i det gyldne snit, er det indlysende, at deres placering har en afgørende
betydning.  Vi vil nu komme frem til en definition, hvorved man kan
afgøre, om en region i billedet er placeret i det gyldne snit.

Vi starter med at se på et meget simpelt tilfælde, hvor en region
åbenlyst ligger placeret i det gyldne snit.  Et sådant eksempel ses i
figur \ref{pos_naiv_1}, hvor regionen, vi betragter, er farvet sort.
Det gyldne snit markeres af en rød linje --- et farveskema, der vil være
gennemgående i det følgende --- og det ses, at regionen nærmest tangerer
linjen.

\begin{figure}[h]
    \begin{center}
        \includegraphics[scale=\imgscale,angle=0]{afsnit/vores_implementation/billeder/naiv_algoritme/naiv_positiv_blob_1}
    \end{center}
    \caption[En positiv region]{En region som tangerer det gyldne snit.
    Denne region er positiv.}
    \label{pos_naiv_1}
\end{figure}

I praksis er det dog sjældent tilfældet, at regioner ligger helt præcist
på snittet.
%På grund af den måde, vi trækker regioner ud af billedet på,
%kan vi ikke være sikre på at regionen er fyldt helt ud til dens kanter,
%fordi der i disse områder stadig er stor overgang i farverne.  Dette
%bevirker at en regioner kan blive repræsenteret som mindre end de
%virkelig er.
Vi har også, at det gyldne snit baserer sig på det irrationelle tal
$\varphi$, og vi kan derfor ikke regne os helt nøjagtig frem til, hvor
det egentlige snit ligger. Dette vil vi komme nærmere ind på i afsnit
\ref{section_opdeling}. Vi indfører derfor et \textbf{margin}, hvori vi
vil acceptere regioner som liggende i snittet.  I praksis betyder det,
at vi \emph{ikke kun} betragter den linje, der deler billedet ved det
gyldne snit, men faktisk tager et bånd, sammensat af en række snit, og
bruger dette som et bredere gyldent snit.  Derved behøver en region ikke
at tangere det gyldne snit helt nøjagtig for at kunne betragtes som
liggende i det gyldne snit. For at give et eksempel, så vil regionen i
figur \ref{pos_naiv_margin_1} anses som værende placeret i det gyldne
snit.  Vær opmærksom på, at vores margin, i de følgende illustrationer,
kan være stærkt overdrevet rent visuelt.
\begin{figure}[h]
    \begin{center}
        \includegraphics[scale=\imgscale,angle=0]{afsnit/vores_implementation/billeder/naiv_algoritme/naiv_positiv_blob_margin_1}
    \end{center}
    \caption[Positiv region i margen]{En region, som ligger inden for
    den givne margin af det gyldne snit, betragtes som positiv. De blå
    stiplede linjer angiver vores bånd.}
    \label{pos_naiv_margin_1}
\end{figure}

Vi ser nu på det rektangel, der begrænser en region. Dette vil vi kalde
for en regions \textbf{begrænsende rektangel}. En side af dette
rektangel vil vi kalde for en \textbf{kant}. Ved at studere figur
\ref{bbox_section} kan det ses, at en region skal have mindst én kant
inden for båndet om det gyldne snit, før vi kan sige, at den ligger i
snittet. Dette betyder, at hvis en region har en kant indenfor båndet om
det gyldne snit, så ligger denne region i det gyldne snit.

\begin{figure}[p]
    \begin{center}
        \includegraphics[scale=\imgscale,angle=0]{afsnit/vores_implementation/billeder/naiv_algoritme/bbox_section}
    \end{center}
    \caption[Begrænsende rektangler]{Den øverste region ligger ikke i
    det gyldne snit, da den ikke har nogen kanter inden for båndet. Den
    nederste region, derimod, har én kant inden for båndet og ligger
    derfor i det gyldne snit.} \label{bbox_section}
\end{figure}

\begin{figure}[p]
    \begin{center}
        \includegraphics[scale=0.42,angle=0]{afsnit/vores_implementation/billeder/naiv_algoritme/bathers_mockup_blob}
    \end{center}
    \caption[Interessante regioner i praksis]{I praksis vil de
    fundne regioner være langt mere komplekse.}
    \label{realworld_example}
\end{figure}

Med ovenstående definition i tankerne kigger vi nu på, hvordan et
rigtigt billede kan tage sig ud, når vi vil finde regioner. I figur
\ref{realworld_example} ser vi, at der i dette tilfælde vil blive
udvalgt mange små regioner, som egentlig ikke kan tillægges nogen
betydning.  Vi vil nu gå videre og opsætte nogle kriterier for, hvornår
en region er interessant.

\subsection{Regionens størrelse}
Når vi skal til at afgøre, hvorvidt en region er interessant, er det
oplagt at se på størrelsen af regionen.  Vi siger derfor, at en region
skal have en vis størrelse, før den kan betragtes som værende
interessant. I praksis vil regionens areal afspejle dens størrelse, hvor
arealet er det antal pixels, regionen optager i billedet.  Grænsen for et
acceptabelt areal skal sættes i forhold til billedets størrelse.

Omvendt er vi heller ikke interesserede i at få for store regioner med i
betragtningerne.  F.eks. vil en himmel i et maleri udgøre en ret stor
sammenhængende region.  De fleste af sådanne regioner vil dog ikke blive
taget i betragtning, fordi de krydser snittet.  Hvis vi kigger på det
meget simple billede i figur \ref{pos_naiv_1}, skal man også huske på, at
der faktisk vises to regioner. Den sorte skikkelse er en region, ligesom
den hvide baggrund er en region.  Baggrunden kan ikke siges at være en
interessant region, hvorfor det er vigtigt at sortere disse regioner
fra.

Hvor vi indtil videre kun har kigget på vertikale snit, vender vi nu
opmærksomheden mod et horisontalt.  Det generelle tilfælde vil være,
at en region kun er interessant i forhold til enten et vertikalt eller
et horisontalt snit.  Et eksempel på dette ses i figur
\ref{pos_horiz_naiv_margin_1}.  Der kan dog forekomme specialtilfælde,
hvor en region vil være positiv i flere snit, men det vil vi ikke tage
højde for i denne fremgangsmåde.

\begin{figure}[H]
    \begin{center}
        \includegraphics[scale=\imgscale,angle=0]{afsnit/vores_implementation/billeder/naiv_algoritme/naiv_horiz_positiv_blob_1}
    \end{center}
    \caption[Positiv horisontal region]{En positiv region med en
    kant i et horisontalt bånd.}
    \label{pos_horiz_naiv_margin_1}
\end{figure}
Det ses tydeligt, at regionen i figur \ref{pos_horiz_naiv_margin_1} ikke
kan tages i betragtning i forhold til et vertikalt snit, da regionen,
uanset snittets placering, vil krydse dette.  Dog har regionen en kant
inden for et horisontalt bånd, og derfor kan den klassificeres som en
region, der ligger i det gyldne snit --- dog i forhold til et
horisontalt bånd.

\subsection{Regionens form}
Regionens form kan også give informationer om, hvorvidt vi har med en
interessant region at gøre.  I praksis er det dog meget svært at sige
noget om en regions fysiske form, men vi kan sige noget om dens masse.
En regions masse skal forstås som forholdet mellem regionens areal og
arealet af det rektangel, der begrænser regionen.  Dette forhold giver
information om, hvor massiv en region er.  En massiv region vil være
mere interessant end en meget spinkel region.  Figur \ref{region_mass}
illustrerer to forskellige regioner med forskellig masse.
\begin{figure}[h]
    \begin{center}
        \includegraphics[scale=\imgscale,angle=0]{afsnit/vores_implementation/billeder/naiv_algoritme/bbox_area_ratio}
    \end{center}
    \caption[Regioners masse]{To forskellige regioner med vidt forskellige forhold
    mellem selve regionens areal og arealet af det rektangel, der
    begrænser regionen.}
    \label{region_mass}
\end{figure}
I praksis vil der blive fastsat en tærskelværdi, i forhold til et
billedes størrelse, for, hvor massiv en region skal være for at kunne
karakteriseres som interessant.

\subsection{Sammenfatning af betingelser}
Vi samler nu op på de ovenstående krav for bestemmelse af, hvornår en
region er interessant, og hvornår en region ligger i det gyldne snit.

\noindent For at en region kan betegnes som \textbf{interessant}, skal den
\begin{enumerate}\label{naiv_regler}
        \renewcommand{\labelenumi}{(\alph{enumi})}
    \item have et areal større end en tærskelværdi, der sættes i
        forhold til billedets størrelse
    \item have en masse større end en tærskelværdi, der ligeledes,
        sættes i forhold til billedets størrelse,
\end{enumerate}
og for at en region kan betragtes som \textbf{liggende i det gyldne
snit}, skal den
\begin{enumerate}
        \renewcommand{\labelenumi}{(\alph{enumi})}
        \setcounter{enumi}{2}
    \item have en kant i båndet om det gyldne snit.
\end{enumerate}

Bemærk, at kun interessante regioner vil blive taget i betragtning, når
vi vil afgøre, om der ligger regioner i det gyldne snit. Dette betyder
også, at en region godt kan blive klassificeret som interessant uden
nødvendigvis at ligge i det gyldne snit.

Et billede opfylder altså det gyldne snit, hvis vi har en eller flere
interessante regioner, der ligger i det gyldne snit. Bemærk, at selvom
ovenstående fremgangsmåde tager udgangspunkt i det gyldne snit, så kan
metoden anvendes på ethvert snit i billedet --- f.eks. kan vi bruge
fremgangsmåden til at undersøge, om regioner i et billede ligger i
snittet ved en tredjedel.

I kapitel \ref{chap_afproevning} vil vi komme nærmere ind på, hvad
tærskelværdierne i praksis skal sættes til.

\subsection{Begrænsninger}
Denne naive tilgang har nogle begrænsninger.  Den mest åbenlyse er, at
interessante regioner med symmetriakse i det gyldne snit, men med kanter uden for
båndet, ikke vil blive karakteriseret som liggende i det gyldne snit.
Regioner, hvor et segment af denne faktisk ligger i båndet --- som den
øverste region i figur \ref{bbox_section} --- hvor den vertikale del faktisk
ligger i snittet, vil ikke blive udvalgt.  Det kræver en videre
segmentering af de fundne regioner, før en sådan region vil blive
udvalgt.

Hvis vi betragter arbitrære snit i billedet, skal man være opmærksom på,
at en interessant region altid vil være positiv i fire snit; to i det
vertikale plan og to i det horisontale plan. Derfor, skal man, hvis man
ønsker at sammenligne positive regioner fra to arbitrære snit, sikre
sig, at deres margin ikke overlapper, da vi i dette tilfælde kan have
duplikater af de positive regioner. Vi vil komme nærmere ind på denne
problematik i det følgende afsnit.

}

% vim: set tw=72 spell spelllang=da:
