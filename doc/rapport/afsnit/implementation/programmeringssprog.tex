{
Ved valg af programmeringssprog har vi først og fremmest lagt vægt på at
kunne udarbejde en prototype hurtigt og bruge et sprog, som er let at gå
til. Det valgte sprog skal også gøre det nemt at udvide den endelige
implementation. Vi har også gerne ville undgå at skulle konstruere
komplicerede datastrukturer for relativt simple metoder, både af hensyn
til tidspres, men også til implementationens kompleksitet. Af
ovenstående grunde har vi besluttet at udarbejde vores løsning i
programmeringssproget \textbf{Python}, da netop dette sprog er yderst
velegnet til at skrive forholdsvis avancerede prototyper i. Python er
ydermere meget fleksibelt med hensyn til datastrukturer og byder
umiddelbart på en lang række pakker relevant for problemstillingen.

(Skal man skrive noget om Pythons udbredelse, anerkendelse og brug?)

\subsection{OpenCV}
Til at udføre billedmanipulation benytter vi os af et bibliotek skrevet
i C og C++ der hedder \emph{OpenCV}. Biblioteket er udviklet af Intel,
og tilbyder, udover et solidt udvalg af algoritmer, bindinger til
Python.  Endelig er det meget veldokumenteret og giver referencer til
publikationer om bibliotekets algoritmer. Biblioteket er udviklet med
specielt henblik på real-tids behandling af billeder, f.eks. med et
videokamera som kilde. Det egner sig dog også til brug på enkelte
billeder.  \emph{OpenCV} tilbyder mange brugbare datastrukturer med
hensyn til arbejdet med billeder i Python.

Der er også andre biblioteker til billedbehandling i Python. Her kan
nævnes \emph{PIL} (Python Image Library) og \emph{PythonMagick}
(ImageMagick bindings), men de er ikke nær så grundige som
\emph{OpenCV}. Der findes metoder i \emph{OpenCV} til at samarbejde med
\emph{PIL}, men vi har ikke set det nødvendigt at udnytte dette.

\subsubsection{Andre muligheder}
Der er to helt oplagte mugligheder med hensyn til programmeringssprog
når man taler om billedbehandling, nemlig Matlab og dets Open
Source-alternativ Octave. Disse sprog blev dog valgt fra, da vores
samlede erfaring med udvikling i disse sprog ikke var stor nok.
Endvidere, selv om de især egner sig til de beregninger vi skal lave, så
finder vi at disse sprog besværlige at lave større programmer med.
Matlab og Octave er dog blevet brugt til at sammenligne resultater og
teste alternative metoder med. Dette vil vi vende tilbage til.

Da \emph{OpenCV} er skrevet i C/C++, ville det også være oplagt at bruge
et af disse sprog. Vores erfaring er dog, at man let kommer til at bruge
mere tid på at konstruere de fornødne datastrukturer og hjælpemetoder,
end at fokusere på opgavens kerne. En senere implementation, med fokus
på køretid, kunne med fordel implementeres i C/C++, da man vil have fuld
kontrol over hvilke strukturer der bliver brugt i programmet.

\subsection{Værktøjer til databasen}
Vi bruger \textbf{SQLite} til selve databasen, hovedsageligt fordi der ikke
kræves nogen videre konfiguration af en sådan database. Den
underliggende database er dog underordnet, da vi bruger Python-pakken
\emph{SQLObject} som giver et abstraktionslag til en bred vifte af
databaser. Vi opretter blot de tabeller vi ønsker at have i databasen
som klasser i Python. Ligeledes får vi en sådan klasse tilbage når der
laves forespørgsler til databasen. Da \emph{SQLObject} klarer al
kommunikation med databasen, er det derfor muligt at skifte den
underliggende database ud hvis man ønsker det. SQLite har envidere den
umiddelbare fordel, at selve databasen eksisterer som en fil i
filsystemet.  Det er derfor en let sag at tage sikkerhedskopier af
databasen uden alt for meget besvær.

\subsection{Andre værktøjer}
Vi gør også brug af statistikprogrammet \textbf{R} til at behandle og
præsentere vores resultater.

}

% vim: set tw=72 spell spelllang=da:
