 Mit navn er Ulrik Bonde og jeg vil her give
en meget kort præsentation af det bachelorprojekt jeg
har været en del af: "Detektion af det gyldne snit i digitaliserede
malerier."

 Det gyldne snit er først blevet nævnt af Euklid 300 år f. Kr. som
Division in Extreme and Mean Ratios. Det beskriver en måde at opdele
et linjestykke på. Givet et linjestykke kan dette deles, således at
forholdet mellem hele linjestykket og det længere stykke er lig forholdet
mellem det længere og det mindre linjestykke.
 Samme fænomæn tages op af Luca Pacioli i 1500-tallet og han kalder
det for De Devina Propertione (Det Guddommelige Forhold). I vores tilfælde er
det interessante her, at han var Leonardo Da Vincis matematiklærer og 
Da Vinvi illustrede det guddommelige forhold til hans bog.
 Først i 1835 får det navnet det gyldne snit af tyskeren Martin Ohm. Det er
blevet den gænge betegnelse.

 Der er mange hypoteser omhandlende det gyldne snit, hvor blot et udsnit
af disse er at det kan findes i naturen, at det er specielt æstetisk
tiltalende og derfor bliver brugt i arkitektur og billedkunst. Vi vil
gerne undersøge hvorvidt der findes noget interessant i det gyldne snit i
malerier, da der endnu ikke er blevet lavet sådanne automatiserede
undersøgelser.

 Når vi vil undersøge om der ligger noget interessant i det gyldne snit, er
der nogle spørgsmål der kommer frem. Hvor ER det gyldne snit i et maleri, hvad
er INTERESSANT i et maleri og hvornår kan vi sige at noget FINDES i det gyldne
snit?

 Hvis vi betragter et maleri, kan vi finde det gyldne snit på samme måde som
Euklids beskrivelse brugt på maleriets bredde. Snittet er symmetrisk omkring
midten og kan ligeledes findes i højden af billedet. Vi vil nu se om der
befinder sig noget interessant i nærheden af disse linjer.

 Hvis vi igen betragter maleriet og overvejer hvad der er interessant, ser vi
at det ikke er nogen triviel opgave at afgøre. Det er faktisk meget svært, da
det afhænger af konteksten og kan være meget subjektivt. Billedet forestiller
faktisk en ung mand, som er blevet falskt anklaget for et komplot mod kongen.
Kongen bliver fortalt løgne i hans lange æselører. Yderst til venstre står den
nøgne sandhed.
 Vi har ingen forventninger om at få computeren til at forstå dette. Vi må
derfor lave nogle meget simple definitioner på hvad vi leder efter i billedet.
Vi siger, at en region er sammenhængende, ensfarvet gruppe pixels i billedet.
En sådan region er interessant, hvis den har en vis størrelse og er massiv
nok.
 Vi finder alle regioner som rører snittet, ved at male disse. Dette gøres på
et præpareret billede. Kun de større regioner vil blive taget i senere
betragtning.

 Vi vil nu afgøre hvorvidt de interessante regioner ligger i det gyldne snit.
Dette er igen meget subjektivt og der er flere tilgange. Vi præsenterer to
stk. Den naive metode søger at udvælge regioner som tangerer snittet. Her skal
man dog være opmærksom på, at en region altid vil tangere fire snit, og vi kan
ikke hvide hvilket denne egentlig er placeret i.
 Den udvidede metode søger, modsat den naive, at udvælge regioner som er
centreret på snittet.
 Der bruges en binær klassifikation af regioner. Enten bliver en region
klassificeret som liggende i snittet eller også gør den ikke.

 De to metoder bruger forskellige repræsentationer af regionen. Deraf navnene.
Den naive metode bruger kun en regions begrænsende rektangel til at bedømme om
regionen ligger i snittet. Den udvidede metode bruger en approksimation af
region ved et gitter som afspejler regionens udstrækning i maleriet.
 Vi ser her et eksempel for forskellen mellem de regioner der udvælges fra de
to metoder. Bemærk at de naive har en kant inden for margin, de udvidede er
centreret om snittet.

 Vi har kørt to analyser: En med naiv vurdering af regioner og en med udvidet
vurdering af regioner. Vi undersøger 40 snit i maleriet, heriblandt det gyldne
snit, således at vi dækker hele maleriet.
 Ved kørsel af den naive metode, havde vi en fejl i udtrækningen af regioner,
som gjorde at vi havde duplikater af regionerne.
 Den udvidede kørsel sorterer selv diplikaterne fra, men er langt mere
krævende køretidsmæssigt og har derfor ikke fået analyseret hele datasættet.

 Vi må forvente, hvis kunstere komponerer malerier efter det gyldne snit, at
over halvdelen af de analyserede malerier vil have en eller flere interessante
regioner i det gyldne snit. Vi må også forvente, at de fire gyldne snit, et
billede kan deles efter, alle er lige brugt. Endeligt må vi også have at en
stor det af malerierne har at lærredet har samme dimensioner som et gyldent
rektangel.

Resultater til hypoteser.

 Vi skal dog se på hvorvidt vi egentlig kan regne med vores resultater, når vi
har en fejl i den naive metode. Vi har derfor senere rettet fejlen og kørt
analysen igen. Vi ser at regioner fordeler sig på samme måde over snittene i
malerierne og vi kan derfor godt bruge resultaterne med duplikater, da vi blot
kigger på forholdet mellem snit.

 Vi ser også at de nye resultater ikke ændrer på vores konklussioner.

Recap resulater. Fremtid.

Tak.
