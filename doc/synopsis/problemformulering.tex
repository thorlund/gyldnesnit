Ved brug af metoder fra computer vision, vil vi undersøge et stort antal
digitale malerier for opfyldelse af det gyldne snit. Kan vi, givet en
høj-kvalitets digital gengivelse af et maleri, udvikle et stykke software som
kan afgøre om et maleri opfylder det gyldne snit?

Vi siger, at et maleri opfylder det gyldne snit, hvis vi kan finde en
interessant region, hvor en delmængde af denne optræder i nærheden af
eller på den linie, som opdeler billedet efter det gyldne snit.

Vi siger \emph{i nærheden af}, da vi som udgangspunkt må antage, at
vi ikke kan måle helt præcist når det gyldne snit er defineret ved det
irrationelle tal $\varphi$. Vi må da indregne en lille margen når vi
leder efter træk omkring et gyldent snit.  Derfor ønsker vi at inddele
træk i billedet, der kunne være kandidater til opfyldelse af det gyldne
snit, i kategorier, alt efter hvor langt væk fra snittet dette træk
ligger. Vi kan da komme frem til en vægtning af \emph{hvor meget} et
billede opfylder det gyldne snit.

Billederne hentes fra et online-repository, hvor vi har adgang til metadata om
malerierne. Et interessant spørgsmål er da, givet en intern klassificering af
et billedes regioner, om man kan finde sammenhænge mellem et maleris
komposition og eksterne faktorer, såsom nationalitet, periode eller kunstner?
Til dette formål skal vi lagre resultater fra billedeanalysen i en database,
hvilket gør videre bearbejdning af metadata ligetil.
